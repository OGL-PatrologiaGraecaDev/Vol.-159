
907 s. nucoms seems CLUNIAC. 908
llic scholis, hic ecclesiaejam totus adhaerens,
Virtutum studiis ludicra postposuit.
Nobilium vestes, humili pro veste recusat,
Et cum simplicibus simpliciter graditur. ι
At pater hinc metuens ne sic dissuescat ab armis,
Corripit hunc, tanquam de pietate reum,
Talia militiae, nisi dediscuntur, obesse,
Vix horrere senem, qum didicit juvenis ;
Hunc semel haeredem se constituisse bonorum,
Hunc inter fratres semper amasse magis.
Hinc patrios mores, patrias quoque traditiones
Hunc debere sequi, ne quasi degeneret.
Haec Pater. Atjuvenis tandem quae mente gerebat
Efﬁcit, et profugus te, Cluniace, petit.
Hunc Odilo vir magniﬁcus, tunc pastor et abbas,
Suscipit inter oves, erudit atque fovet;
Inque brevi spatio sic de virtute probavit,
Fratribus ut cunctis ordine praeﬁceret.
Quin et praepositi post sublimavit honore ;
Ut quandoque suas ipse‘vices gereret.
Sic humilis, blandus, sic fervens, sicque severus,
UtPatre defuncto jure Pater ﬁeret.
Ο concors ! ο unanimis sententia fratrum l
Nam vox una fuit quidquid ibi sonuit.
Fratrem tota phalanx abbatem ﬂagitat illum.
Optio nulla Patrum, sed PaterHHugo-fuit.
Quas exinde cruces sibi mox indixerit ipse,
Dat lorica ﬁdem, qua bene se domuit.
Hanc tulit ad carnem, dum luget crimina patris :
Hanc tulit ad carnem, dum sua membra domat.
Pene vel orantem vel semper pene legentem,
Crede fuisse virum, dum regimen tenuit ;
Nunc audisse Deum, nunc illum consuluisse.
Hinc spes, inde ﬁdes,utraque nectit amor.
De pietate Patris scribens reus‘esse videbor,
Si qui re nulli laude secundus erat,
Ei referam, quas fudit epes in paupere Christo,
Me modus excedit, me numerus superat.
Diﬁinire tamen breviter, quod sentio, possum ;
Tempore nemo suo distribuit melius.
Ad ﬁdei titulos jam nunc tandem veniamus.
Primum de Christo signa locum teneant.
Testis adesto rei, tu septime papa Gregori.
Haec secreta Deus cernere quem voluit.
Dum Pater insignis fratres aliquando doceret,
Mores discuteret, noxia destrueret,
Iste vir egregius, tunc bypodiaconus‘urbis
Ildebrannus adhuc, post vir apostolicus,
Tunc Patris assessor respexit, et ecce Redemptor
Consedisse Patri cernitur a latere ;
Et quasi judiciis habitu vultuque faveret,
Sic hilaris, placidus, sicque serenus erat.
Cui vir hic assurgens, fratrum mirante caterva,
In media voluit sede locare Deum :
Unde requisitus, quaenam sibi causa fuisset,
Patris visa refert ordine commemorans.
Urbs est Italiae Florentia nomine dicta,
Hic Stephanum papam fama mori fuerat ς
Visitat hunc sanctus, medicus sapiens animarum,
